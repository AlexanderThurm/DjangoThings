Існує багато різноманітних редакторів і здебільшого все зводиться до персональних вподобань. Більшість Python-програмістів використовують складні, але надзвичайно потужні IDE (англ. Integrated Development Environments - Інтегровані середовища розробки), такі як PyCharm. Однак вони, можливо, менш доцільні для початківців; ми пропонуємо не менш потужні, але більш прості. 

Нижче наведено перелік наших вподобань, але спитайте наставників про їхню думку - і це полегшить отримання їхньої допомоги.

## Visual Studio Code

Visual Studio Code - це редактор коду, розроблений Microsoft для Windows, Linux та macOS. Він має підтримку налагодження, вбудований клієнт Git, підсвічування синтаксису, автоматичні підказки коду, шаблони та рефакторинг коду.

[Завантажте його тут](https://code.visualstudio.com/)

## Gedit

Gedit є відкритим, безкоштовним редактором, доступним для усіх операційних систем.

[Завантажте його тут](https://wiki.gnome.org/Apps/Gedit#Download)

## Sublime Text 3

Sublime Text - дуже популярний редактор із безкоштовним пробним періодом. Він доступний для всіх операційних систем.

[Завантажте його тут](https://www.sublimetext.com/3)

## Atom

Atom - інший популярний редактор. Він безкоштовний, з відкритим початковим кодом та доступний для Windows, OS X та Linux. Atom розробляється [GitHub](https://github.com/).

[Завантажте його тут](https://atom.io/)

## Чому ми встановлюємо редактор коду?

Ви, напевне, запитуєте себе, чому ми встановлюємо спеціальний редактор для коду, а не використовуємо щось на зразок Word чи Notepad.

По-перше, код повинен зберігатись як **звичайний текст**, а проблема з такими програмами як Word чи Textedit полягає в тому, що вони не зберігають файли зі звичайним текстом, вони створюють "збагачений" текст (зі шрифтами та форматуванням), використовуючи спеціальні формати на зразок [RTF (Rich Text Format)](https://en.wikipedia.org/wiki/Rich_Text_Format).

Другою причиною є те, що редактори коду спеціалізуються саме на редагуванні коду, тому вони можуть запропонувати корисні функції на зразок розфарбовування коду залежно від його значення чи автоматично закривають дужки для вас.

Ми побачимо це пізніше в процессі. Скоро ви вважатимете свого вірного старого редактора коду одним зі своїх улюблених інструментів. :)