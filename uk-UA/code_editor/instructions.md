Серед великого різноманіття редакторів вибір залежить від особистих вподобань. Більшість програмістів Python користуються комплексними і дуже потужними IDE (англ. Integrated Development Environments - Інтегровані середовища розробки), наприклад, PyCharm. Хоча новачкам, мабуть, вони не дуже підходять; ми рекомендуємо такі ж потужні, але значно простіші. 

Нижче наведено наші пропозиції, але не соромтесь запитати вашого наставника якими є його вподобання - простіше буде отримувати допомогу від нього.

## Visual Studio Code

Visual Studio Code - це редактор для написання коду, який розробив Microsoft для Windows, Linux та macOS. Він включає підтримку налагодження, вбудоване керування Git, підсвітку синтаксису, інтелектуальне завершення коду, сніппети та рефакторинг коду.

[Завантаження тут](https://code.visualstudio.com/)

## Gedit

Gedit - це безкоштовний редактор з відкритим кодом, що доступний для всіх операційних систем.

[Завантаження тут](https://wiki.gnome.org/Apps/Gedit#Download)

## Sublime Text 3

Sublime Text - це дуже популярний редактор із безкоштовним періодом оцінювання та є доступним для всіх операційних систем.

[Завантаження тут](https://www.sublimetext.com/3)

## Atom

Atom - ще один поширений редактор. Він безкоштовний, має відкритий вихідний код та доступний для Windows, OS X та Linux. Atom розробили в [GitHub](https://github.com/).

[Завантаження тут](https://atom.io/)

## Яка причина встановлення редактора коду?

Ви, мабуть, дивуєтесь чому ми інсталюємо особливе ПЗ редактора коду, замість того щоб використовувати щось на зразок Word або Notepad.

По-перше, код повинен зберігатись як **звичайний текст**, а проблема з такими програмами як Word чи Textedit полягає в тому, що вони не зберігають файли зі звичайним текстом, вони створюють "збагачений" текст (зі шрифтами та форматуванням), використовуючи спеціальні формати на зразок [RTF (Rich Text Format)](https://en.wikipedia.org/wiki/Rich_Text_Format).

Другою причиною є те, що редактори коду спеціалізуються саме на редагуванні коду, тому вони можуть запропонувати корисні функції на зразок розфарбовування коду залежно від його значення чи автоматично закривають дужки для вас.

Ми побачимо це пізніше в процесі. Скоро ви вважатимете свого вірного старого редактора коду одним зі своїх улюблених інструментів. :)