# Tutorial Django Girls

[![Gitter](https://badges.gitter.im/DjangoGirls/tutorial.svg)](https://gitter.im/DjangoGirls/tutorial)

> Această lucrare este licențiată sub licența Internațională Creative Commons Attribution-ShareAlike 4.0. Pentru a vedea o copie a acestei licențe, vizitează https://creativecommons.org/licenses/by-sa/4.0/

## Bine ai venit

Bine ai venit la Tutorialul Django Girls! Ne bucurăm să te vedem aici :) În acest tutorial, te vom ghida în călătoria minunată prin lumea tehnologiilor web, oferindu-ți o imagine a tuturor părților care trebuie conectate în așa fel ca aplicațiile web să funcționeze bine.

Ca în cazul tuturor lucrurilor necunoscute, aceasta va fi o aventură - dar nu-ți face griji, dacă ți-ai făcut deja curaj să ajungi aici, vei fi în regulă. :)

## Introducere

Ai simţit vreodată că lumea este din ce în ce mai legată de tehnologii la care (încă) nu te pricepi? Te-ai întrebat vreodată cum poți crea un site web, dar nu ai avut niciodată suficientă motivaţie ca să începi? Te-ai gândit vreodată că lumea software-ului este prea complicată pentru a încerca să creezi ceva independent?

Ei bine, avem o veste bună pentru tine! Programarea nu este atât de complicată pe cât pare şi vrem să-ţi arătăm cât de distractivă poate fi.

Acest tutorial nu te va transforma în mod magic într-o programatoare. Dacă vrei să fii bună la asta, ai nevoie de luni sau chiar ani de învăţare şi practică. Dar vrem să-ţi arătăm că programarea sau crearea de site-uri nu este atât de complicată precum pare. Vom încerca să-ți explicăm diferite aspecte ale programării web atât de bine cât putem, astfel încât să nu te simţi intimidată de tehnologie.

Sperăm că te vom putea face să iubești tehnologia la fel de mult ca noi!

## Ce vei învăţa pe parcursul acestui tutorial?

La sfârșitul acestui tutorial, vei avea o mică aplicație web - blogul tău personal. Noi îți vom arăta cum să îți postezi blogul online, astfel încât să fie văzut de lume!

Acesta va arăta (mai mult sau mai puţin) astfel:

![Figura 0.1](images/application.png)

> Dacă lucrezi cu tutorialul de una singură şi nu ai un mentor care să te ajute în caz de probleme, avem un sistem de chat pentru tine: [![Gitter](https://badges.gitter.im/DjangoGirls/tutorial.svg)](https://gitter.im/DjangoGirls/tutorial). Amrugat mentorii noștri și participanții anteriori să fie acolo din când în când și să-i ajute pe alții cu tutorialul! Nu-ți fie teamă să pui întrebări acolo!

OK, [să începem de la început...](./how_the_internet_works/README.md)

## Dacă urmezi tutorialul de acasă

Este fantastic să iei parte la un atelier Django Girls, dar suntem conştienţi că nu este întotdeauna posibil să participi la unul în persoană. De aceea, îte încurajăm să încerci acest tutorial chiar de acasă. Pentru cele care ne citesc de acasă, ne pregătim să facem videoclipuri care vor facilita urmărirea acestui tutorial de una singură. Ideea este în curs de desfăşurare, dar mai multe şi mai multe lucruri vor fi acoperite în curând pe canalul de YouTube [Coding is for girls](https://www.youtube.com/channel/UC0hNd2uW8jTR5K3KBzRuG2A/feed).

În capitolele unde există un videoclip, este afișat linkul spre canalul Youtube cu video-ul concret.

## Despre şi contribuții

Acest tutorial este susținut de [DjangoGirls](https://djangogirls.org/). Dacă găsești careva greşeli sau vrei să actualizezi acest tutorial, te rugăm să [urmezi îndrumările de contribuție](https://github.com/DjangoGirls/tutorial/blob/master/README.md).

## Dorești să ne ajuți să traducem tutorialul în alte limbi?

În prezent, traducerile sunt păstrate pe platforma crowdin.com:

https://crowdin.com/project/django-girls-tutorial

Dacă limba dorită nu este menționată pe [crowdin](https://crowdin.com/), te rugăm să [deschizi o nouă problemă pe website](https://github.com/DjangoGirls/tutorial/issues/new) și să ne informezi despre ce limbă merge vorba, astefel încât să o putem adăuga.